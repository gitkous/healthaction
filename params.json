{"name":"Healthaction","tagline":"","body":"![](http://i.imgur.com/BO2QQwL.png)\r\n\r\nΗ Health Action είναι μία εταιρεία που δημιουργήθηκε το 2010 για να καλύψει τις ανάγκες των Ελλήνων φυσικοθεραπευτών παρέχοντας υψηλού επιπέδου προϊόντα σε πολύ ανταγωνιστικές τιμές. \r\nΣτα πλαίσια αυτής της φιλοσοφίας ξεκίνησε και την εκδοτική της δραστηριότητα που τους παρακάτω τίτλους. \r\n\r\n# Therapeutic Taping for Musculoskeletal Conditions\r\n\r\nΤο βιβλίο Therapeutic Taping for Musculoskeletal Conditions είναι ένα μοναδικό έργο για ένα σημαντικό κομμάτι της σύγχρονής φυσικοθεραπευτικής και αθλητικής αποκατάστασης, που λέγεται περίδεση. Αποτελεί ένα από τα ελάχιστα έργα στην παγκόσμια βιβλιογραφία, έχοντας ήδη μεταφραστεί σε δύο γλώσσες, Ιαπωνικά και Κορεάτικα, που περιγράφει τη θεραπευτική επίδεση και ίσως το μοναδικό που αναλύει τόσο βαθιά και λεπτομερώς τη χρήση των τεχνικών υποστηρίζοντάς τες επιστημονικά με κάθε διαθέσιμη έρευνα ή αναφορά.\r\n\r\nΔομημένο σωστά, χωρίζοντας το σώμα σε διαφορετικά μέρη και περιγράφοντας με ακρίβεια όλες τις τεχνικές για όλα τα μέρη του σώματος και για τις διαφορετικές παθολογίες, αποτελεί ένα\r\nιδανικό βοήθημα για τον θεραπευτή που καλείται να αντιμετωπίσει ένα μεγάλο εύρος μυοσκελετικών παθήσεων στην καθημερινή κλινική πράξη.\r\n\r\nΓια κάθε τεχνική υπάρχουν λεπτομερείς φωτογραφίες που συνοδεύονται από κείμενο για την καλύτερη επεξήγηση της διαδικασίας. Ταυτόχρονα, αναλύεται η λογική πίσω από κάθε\r\nτεχνική, οι έρευνες που την υποστηρίζουν, καθώς και τα κατάλληλα υλικά που απαιτούνται για τη σωστή εφαρμογή\r\n\r\nΙδιαίτερο χαρακτηριστικό αυτού του βιβλίου είναι ότι δεν περιγράφει απλά τεχνικές ως θεραπεία-συνταγή για διαφορετικές παθήσεις, αλλά εξηγεί τη φιλοσοφία πίσω από αυτές και τις εντάσσει μέσα σε ένα ολοκληρωμένο πλαίσιο αποκατάστασης. Ουσιαστικά, κάθε τεχνική επίδεσης αποτελεί τη φυσική συνέχεια μίας επιτυχημένης τεχνικής θεραπείας. \r\n\r\nΈτσι, όχι μόνο εξασφαλίζεται ένα θετικό αποτέλεσμα για τον ασθενή αλλά δίνεται η δυνατότητα στο θεραπευτή να δημιουργήσει, παραλλάσσοντας τις τεχνικές με βάση τον εκάστοτε θεραπευτικό στόχο.\r\n\r\nΤον Ιούνιο του 2014 αναμένεται η έκδοση του βιβλίου «ΛΕΜΦΟΙΔΗΜΑ - Πλήρης Φυσική Αποσυμφορητική Θεραπεία»\r\n\r\n![](http://i.imgur.com/nozvCqC.png)\r\n\r\n\r\n","google":"","note":"Don't delete this file! It's used internally to help with page regeneration."}